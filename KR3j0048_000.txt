# -*- mode: mandoku-view; -*-
#+TITLE: 經外雜鈔
#+DATE: 2015-08-24 23:20:59.936653
#+PROPERTY: ID KR3j0048
#+PROPERTY: BASEEDITION WYG    
#+PROPERTY: JUAN 提要
<pb:KR3j0048_WYG_000-1a>¶
欽定四庫全書　　　　　子部十¶
　經外雜抄　　　　　　　雜家類二(雜考之屬/)¶
　　提要¶
　　　　(臣/)等謹案經外雜抄二卷宋魏了翁撰了翁¶
　　　　有周易要義已著録是編皆雜録諸書而略¶
　　　　以己意標識于下多有不載全文而但書云¶
　　　　云字者又有如元子心規之類一條而兩卷¶
　　　　互見者葢隨手記載以備考證之用本無意¶
<pb:KR3j0048_WYG_000-1b>¶
　　　　于著書後人得其稿本傳寫成帙也其中如¶
　　　　摘録古詩十九首及摘録素問數條之類頗¶
　　　　無所取義龜字元緒桑字子明之類尤傷冗¶
　　　　瑣然如鄒淮所記星象之數楊鼎臣方圓相¶
　　　　生圖吳沆對問録論明堂制度任直翁易心¶
　　　　學先天圜中圖之類頗足以資考證又如論¶
　　　　虞仲房所編説文五音譜失李燾本意論李¶
　　　　燾疑説文籕體為吕忱竄入之非論像設始¶
<pb:KR3j0048_WYG_000-2a>¶
　　　　于招魂論常元楷壅門為劣論師不專在傳¶
　　　　授友不專為講習精神氣貌之間自有相激¶
　　　　發處論陸贄識權字在伊川之前論韓愈上¶
　　　　李實書與順宗實録相矛盾論保蜀碑徒知¶
　　　　張大吳氏之功而不知傷中國之體論皆中¶
　　　　理其引古詩凜凜嵗云暮一首次句作螻蛄¶
　　　　多鳴悲與宋本玉臺新咏合亦足證今文選¶
　　　　刋本之誤也乾隆四十六年十一月恭校上¶
<pb:KR3j0048_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
